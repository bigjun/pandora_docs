# Εισαγωγή


Η C++ είναι γλώσσα με πολλά ισχυρά γνωρίσματα, αλλά αυτή η ισχύς φέρνει επιπλέον
περιπλοκότητα, που με τη σειρά της μπορεί να κάνει τον κώδικα πιο επιρρεπή σε bugs και
δυσκολότερο να αναγνωστεί και να συντηρηθεί.

Σε αυτό το κείμενο συγκεντρώνονται οι συμβάσεις που οφείλουν να ακολουθούν τα μέλη της
ομάδας κατά τη συγγραφή κώδικα σε C++. Σκοπός των συμβάσεων είναι σε πρώτη φάση η
καλή αναγνωσιμότητα του κώδικα καθώς και η ευκολία κατανόησής του από κάποιον που δεν
πήρε μέρος στη συγγραφή του.

Ακόμη αναφέρονται κάποιες πρακτικές που χρησιμοποιούν συγκεκριμένα γνωρίσματα της
γλώσσας σε συγκεκριμένες μόνο περιπτώσεις, με σκοπό κυρίως την αυξημένη ασφάλεια έναντι
σε bugs.


**Σημείωση**: *Δεν πρόκειτα για tutorial στην C++. Θεωρείται ότι είστε εξοικειωμένοι με τη γλώσσα.
Για οδηγούς και βιβλία στη γλώσσα βλ. στις αναφορές.*
